2022-04-25
Mój kochany pamiętniczku przepraszam, że tak długo nie pisałem. Na pierwszych zajęciach nauczyłem się jak zainstalować dystrybucję Linuxa, Debian, na maszynie wirtualnej Oracle VM VirtualBox. Pełny opis zrobiłem w pliku instalacja_debian_linux.txt w folderze zajecia1.

2022-04-30
Mój kochany pamiętniczku na drugich zajęciach nauczyłem się czym jest BASH.

Bash jest jedną z najpopularniejszych powłok systemów UNIXowych. Jest także językiem, za pomocą którego, możemy pisać skrypty, które ułatwiają i przyspieszają pracę z komputerem.

- Pisanie skryptów zaczynamy od linijki zwanej 'Shebang'. Jest to linia zaczynająca się od znaku '#' więc de facto jest komentarzem, ale spełnia ważną funkcję - informuje jaki program interpretujący skrypt ma zostać użyty. Jeśli tej linijki nie będzie, bash wykona ten skrypt w podpowłoce samego siebie.
- Pisanie skryptu kończymy natomiast pustym wierszem. Interpreter działa do ostatniego znaku zatwierdzenia. Jeśli na końcu nie będzie entera to ostania linijka może się nie wykonać.
- Skrypty zapisuje się w pliku z rozszerzeniem .sh. 
- Następnie przed wykonaniem należy nadać bit wykonywalności. 
- Uruchamia się skrypty w następujący sposób: ./nazwa_pliku

- Można uruchomić skrypt w bieżącym bashu za pomocą komendy source/nazwa_pliku, ale nie powinno się tak robić ze zwykłymi skryptami. Może dojść bowiem do niekontrolowanych zmian w konsoli.

- Tworzenie zmiennych: zmienną tworzymy przez nazwa_zmiennej=wartość. Nie dodajemy spacji przed i po znaku '='
- Tak utworzona zmienna jest zmienną lokalną widoczną w aktualnej powłoce. Aby zmienna była widoczna w kolejnych powłokach należy użyć komendy export.
- Aby odnieść się do wartości zmiennej należy użyć znak '$'
- Usuwanie zmiennej wykonuje się poprzez: unset nazwa zmiennej. Bez znaku '$'. W momencie użycia zmiennej ze znakiem '$' system będzie szukał zmiennej o nazwie takiej jaka była wartość tej zmiennej.

- W bashu istnieją predefiniowane zmienne, które przechowują przydatne informacje takie jak kod zakończenia ostatniego polecenia, czy ścieżka i sposób urucomienia skryptu.

- Istnieje możliwość wykonywania prostych operacji na ciągach znaków.
- W bashu można wykonywać operacje arytmetyczne.

- Bash obsługuje wyrażenia regularne

